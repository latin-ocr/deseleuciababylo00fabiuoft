-57-

surum, dux Antiochi fluvium trajecit et hosti proximus ca-
stra posuit. Tum Molo, ut Xenoetam strategemate falleret,
omnibus in castris impedimentis relictis, noctu cum exer·
citu recessit, Mediam versus se profecturum simulans. Xe-
noctae Molonem metu perterritum profugisse judicans, ut
milites hostis castra omni praedae genere referta compi-
larent, permisit. Cum milites Xenoetae vini et epularum
voluptatibus sese dedissent, Molo, qui hoc facturum esse
suspicatus erat, repente a fuga sua simulata reversus ho·
stes somno vinoque plenos oppressit, quorum alii dormien-
tes in tentoriis ipsis prosternuntur, alii in fiumen se pro·
jiciunt. Flumine deinde expedite trajecto copias confestim
adversus Seleuciam ducit eamque primo impetu capit.
Supra jam demonstravimus, populares sine dubio Mace-
donum Graecorumque auctoritate labefactata, Moloni ex-
pugnationem reddidisse faciliorem. Qua urbis potentissi-
mae expugnatione simul omnis fortuna provinciarum cir-
cumjacentium disceptata erat. Nullo enim resistente to-
tam Babyloniam et praefecturam, quae sita erat circa mare
rubrum, dicioni suae subjecit. Quo facto Susa contendit
et urbem quidem confestim expugnavit, arcem vero, in
quam Diogenes dux se receperat, frustra cum oppugnasset,
copiis castellum obsidentibus relictis Seleuciam ad Tigrim
reversus est. Unde milite ex inopia et labore refecto ad
regiones adverso flumine sitas occupandas perrexit et
brevi totam Parapotamiam usque ad Europum urbem,
Mesopotamiam autem usque ad Dura subjecit. Antiochus
de Xenoetae interitu et Molonis victoriis certior factus ipse
contra defectorem proficisci decrevit et hieme (a. 221.a. Chr.)
Nisibi transacta, Tigridem fluvium, ut Moloni tum in Babylonia
commoranti reditus in Mediam intercluderetur itaque omnis
commeatus interciperetur, tribus locis supra Seleuciam trajecit
(a. 220. a. Chr.). Molo cognito regis adventu, ne reditus in Medi-
am sibi intercluderetur trans Tigrim se recepit, scd paullo post

