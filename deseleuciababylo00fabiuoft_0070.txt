-64-

129 a. Chr. n. Phraates victoriae dc Antiocho reportatae
fructus percipere non potuit. Cogitur enim contra Scythas,
quibus, cum sero, bello jam confecto, auxilium tulissent,
mercedem renuerat, castra moverexffl) In isto bello ab
Antiocho eontra Parthos suscepto etiam Seleucia ad Tigrim
imperium Parthicum detrectasse videtur. Nam Seleucen-
ses teste Diodoro Siculo 4³) Pitthidem quendam, Parthici
regis vel legatum vel praefectum excaecaverant. Tum
Antiocho superato Seleucenses summis belli calamitatibus
debilitati ad Parthum mittunt, qui veniam impetrarent re-
rum prius gestarum. Rex acerbissime in Seleuciam iratus
legatis ad locum, quo Pitthides caecus sedebat, adductis,
Seleucenses omnes eadem poena se affecturum pronun—
tiavit. Maxime est dolendum, quod hoc quidem ipso loco
fragmenti finis est. Facile intelligitur, Parthum de totius
regni sui urbe florentissima, quae Parthico aerario sine
dubio maximo semper fuit usui, tantas poenas non exe-
gisse. At non est sine veritatis specie, e regis ira illa
mala, quae Himerus 44), a Phraate ad regni tutelam reli-

 

42) Justin. XLII, 1, 3.

43) Diod. Sic. fragm. XXXIII et XXXIV, 6. 42 ed. Bekkcr.

44) Justin. prol. XLII. lib. XLII, 1, 3. Diod. SicuL fragm.
XXXIV, 21: ,,Εὖήμερος ὁ τῶνΠάρθων βασιλεὺς, quac verba Valesius
in exc. 377 sic emendat ,,ὁἽμερος ὃ τῶν Πάρθων βασιλέως σατράπης.“
Jurene Valesius illa Diodori verba ita emendaverit, asseverare non
ausim. Multa sunt, quae opponi possunt. Valesius Himerum esse
non potuisse regem arbitratur, quippe cum eo tempore regnaverit
Phraates apud Parthos, quo cum Antiochus Sidetes bellum gesserit.
Phraati autem successisse Artabanum, ac deinde Mithridatem. Recte.
At nonne cogitari potest, Himcrum 60 tempore, quo Phraates in
regionibus remotissimis Scythas bello persequens vitam amitteret,
in Babylonia regiam potestatem affectasse? Huc spectare mihi
videntur Justini (XLII. 1, 3.) verba: „oblitus vicarii officii.“ Ita
quondam Timarchus, de quo jam egimus, post mortem Antiochi
Epiphanis‚ in Babylonia tyrannidem occupaverat cf. Athen. XI,
3, 466: υΠοσειδώνιος δὲ ἐν τῇ ις’ ’τῶν ίσῐωριῶνΛνσίμαχόν φησι τὸν Βα-

