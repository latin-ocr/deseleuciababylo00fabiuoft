-43-

Celebris est praeterea illa via regia⁵²)‚ quam quon-
dam Persarum reges a Susis vel Babylone usque ad Sar-
des exstrui jusserant. Quamquam scriptores de sola ea
via Babylone ferente Susa commemorant, Seleucum Nica-
torem etiam Seleuciam via. aliqua cum Susis conjunxisse,
a fide non abhorrere videtur. Nam mirum profecto fuisset,
si maxima superioris Asiae urbs, quae Babylonem in so-
litudinem redegerat ejusque omnia commercia arripuerat,
non fuisset conjuncta cum Susis, unde regia via initium
caperet. Quantum a Susis absit Seleucia auctor est Pli-
nius. ⁵³) Hac via mercatores a Babylonia in Asiam mino-
rem per regiones bene cultas tutasque a latronum incur-
sionibus merces suas apportare poterant.

Superest, ut obiter adjiciam id quod supra omiseram
Seleucenos tantum paullisper commercia inter Asiae sep-
tentrionem ac meridiem facta solos obtinuisse, cum in remo-
tissima Seleucidei imperii parte a Theodoto quodam re-
gnum Bactrianum* constitueretur, quod India commercia
terrestria plane occupavit. ⁵⁴)

 

52) Herod. V. 52.

532 Plin. Hist. Nat. VI, 27, 133.

54) Prolog. Trog. Pomp. XLI. Strabo, XI, 515. Lassen, Zur
Gesch. d. Griech. u. Indoskythiseheu Konige in Baktrien, Kabul
und Indien p. 2⁶20. Bayer, bist regni Graecor. Bactriani p. 45 sq.
Hiillmann p. 243 sq. Presser, L'eber die Bedeutung des schwarzen
Meeres ffir den Handel und Verkehr der alten Welt, Dorpat
1842 p. 30.

